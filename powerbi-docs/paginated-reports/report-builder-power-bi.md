---
title: Öppna Report Builder i Power BI
description: Power BI Report Builder är ett verktyg för skapande av sidnumrerade rapporter.
ms.date: 07/08/2020
ms.service: powerbi
ms.subservice: report-builder
featuredvideoid: 78TZeiEhveY
ms.topic: conceptual
ms.assetid: 55bf4f9c-d037-412f-ae57-3fc39ce32fa5
author: maggiesMSFT
ms.author: maggies
ms.openlocfilehash: f74fb596fb2a080922d0e62a4492ef6c8ccd4e0d
ms.sourcegitcommit: c83146ad008ce13bf3289de9b76c507be2c330aa
ms.translationtype: HT
ms.contentlocale: sv-SE
ms.lasthandoff: 07/10/2020
ms.locfileid: "86216729"
---
# <a name="power-bi-report-builder"></a>Öppna Report Builder i Power BI

 Power BI Report Builder är ett verktyg med vilket du kan skapa sidnumrerade rapporter att publicera i Power BI-tjänsten.  När du utformar en sidnumrerad rapport skapar du en rapportdefinition som anger vilka data som ska hämtas, var de ska hämtas och hur de ska visas. När du kör rapporten tar rapportbearbetaren den rapportdefinition som du har angett, hämtar data, kombinerar dem med rapportlayouten och genererar därmed rapporten. Du förhandsgranskar rapporten i Report Builder. Sedan publicerar du rapporten till Power BI-tjänsten.
 
Är du redo att börja redigera? [Installera Power BI Report Builder](https://aka.ms/pbireportbuilder) från Microsoft Download Center.

Föredrar du inlärning från videor? Kolla in [Videobaserad kurs: Sidnumrerade rapporter i Power BI på en dag](../learning-catalog/paginated-reports-online-course.md).

Följande sidnumrerade rapport har en matris med radgrupper och kolumngrupper, miniatyrdiagram, indikatorer samt ett cirkeldiagram för sammanfattning i hörncellen, tillsammans med en karta med två uppsättningar geografiska data som representeras av färg och cirkelstorlek.  

![Sidnumrerad rapport i Power BI-tjänsten](media/report-builder-power-bi/report-builder-get-started-paginated-report.png)

##  <a name="jump-start-report-creation"></a><a name="JumpStartReptCreation"></a> Komma igång snabbt med att skapa en rapport  
 
-   **Börja med tabell-, matris- eller diagramguiden**. Skapa en anslutning för datakälla, dra och släpp fält för att skapa en datamängdsfråga, välj layout och stil samt anpassa rapporten.  
  
-   **Börja med kartguiden** för att skapa rapporter som visar aggregerade data mot en geografisk eller geometrisk bakgrund. Kartdata kan vara rumsliga data från en Transact-SQL-fråga eller en formfil från Environmental Systems Research Institute, Inc. (ESRI). Du kan också lägga till en Microsoft Bing-kartrutebakgrund.  

##  <a name="design-your-report"></a><a name="DesignRept"></a> Utforma din rapport  
  
-   **Skapa sidnumrerade rapporter med tabeller, matriser, diagram och rapportlayouter med fritt format.** Skapa tabellrapporter för kolumnbaserade data, matrisrapporter (t.ex. korstabulerings- eller pivottabellrapporter) för sammanfattade data, diagramrapporter för grafiska data och rapporter i fritt format för allt annat. Rapporter kan bädda in andra rapporter och diagram, tillsammans med listor, grafik och kontroller för dynamiska webbaserade program.  
  
-   **Rapportera från en mängd olika datakällor.** Du kan skapa rapporter som använder relationsdata och flerdimensionella data från SQL Server och Analysis Services, Oracle, Power BI-datamängder och andra databaser.  
  
-   **Ändra befintliga rapporter.** Med hjälp av Report Builder kan du anpassa och uppdatera rapporter som skapades i SQL Server Data Tools-rapportdesignern (SSDT).  
  
-   **Ändra dina data**. Filtrera, gruppera och sortera data eller lägg till formler eller uttryck.  

-   **Lägg till diagram, mätare, miniatyrdiagram och indikatorer**. Sammanfatta data i ett visuellt format och visa stora mängder aggregerad information på ett ögonblick.  
  
-   **Lägg till interaktiva funktioner** såsom dokumentkartor, visa/dölj-knappar och länkar med visning av detaljerad information till underrapporter och rapporter med detaljerad information. Filtrera data för anpassade vyer med hjälp av parametrar och filter.  
  
-   **Bädda in eller referera till bilder** och andra resurser, inklusive externt innehåll.  
  
##  <a name="manage-your-report"></a><a name="ManageRpt"></a> Hantera rapporten  
  
-   **Spara definitionen av rapporten** på din dator eller på rapportservern, där du kan hantera den och dela den med andra.  
  
-   **Välj ett presentationsformat** när du öppnar rapporten eller efter att du har öppnat rapporten. Du kan välja format med orientering för webb, sida eller skrivbordsprogram. Formaten inbegriper MHTML, PDF, XML, CSV, Word och Excel.  
  
-   **Konfigurera prenumerationer.** När du har publicerat rapporten till Power BI-tjänsten kan du konfigurera rapporten att köra vid en viss tidpunkt och skicka som en e-postprenumeration.  

## <a name="next-steps"></a>Nästa steg

- [Vad är sidnumrerade rapporter i Power BI Premium?](paginated-reports-report-builder-power-bi.md)
- [Videobaserad kurs: Sidnumrerade rapporter i Power BI på en dag](../learning-catalog/paginated-reports-online-course.md)
