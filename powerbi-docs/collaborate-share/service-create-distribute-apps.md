---
title: Publicera en app i Power BI
description: Lär dig hur du publicerar de nya apparna, som är samlingar av instrumentpaneler och rapporter med inbyggd navigering.
author: maggiesMSFT
ms.service: powerbi
ms.subservice: powerbi-service
ms.topic: how-to
ms.date: 03/23/2020
ms.author: maggies
LocalizationGroup: Share your work
ms.openlocfilehash: d12e64b98e2282e4446565ebd17a6222ba6276d2
ms.sourcegitcommit: eef4eee24695570ae3186b4d8d99660df16bf54c
ms.translationtype: HT
ms.contentlocale: sv-SE
ms.lasthandoff: 06/23/2020
ms.locfileid: "85226651"
---
# <a name="publish-an-app-in-power-bi"></a>Publicera en app i Power BI

I Power BI kan du skapa officiellt paketerat innehåll och sedan distribuera det till en bred publik som en *app*. Du skapar appar på *arbetsytor*, där du kan samarbeta på Power BI-innehåll med dina kollegor. Du kan sedan publicera de slutförda apparna till stora grupper i din organisation. 

![Power BI-appar](media/service-create-distribute-apps/power-bi-new-apps.png)

Dina företagsanvändare behöver ofta flera Power BI-instrumentpaneler och -rapporter för att göra sitt jobb. Med Power BI-appar kan du skapa samlingar av instrumentpaneler och rapporter, och publicera dessa samlingar som appar till hela organisationen eller till specifika personer eller grupper. För dig som skapare eller administratör av rapporter gör apparna det enklare att hantera behörigheter för dessa samlingar.

Företagsanvändarna får dina appar på ett par olika sätt:

- De kan leta upp och installera din app från Microsoft AppSource.
- Du kan skicka dem en direktlänk.
- Du kan installera den automatiskt på dina medarbetares Power BI-konton om din Power BI-administratör ger dig behörighet.
- Power BI skickar inga e-postmeddelanden till interna användare när du distribuerar eller uppdaterar en app. Om du distribuerar den till externa användare får de ett e-postmeddelande med en direktlänk. 

Du kan skapa appen med en egen inbyggd navigering så att användarna enkelt navigerar i ditt innehåll. De kan inte ändra innehållet i appen. De kan interagera med det i antingen Power BI-tjänsten eller i någon av mobilapparna och kan filtrera, markera och sortera data på egen hand. De får uppdateringar automatiskt och du kan styra hur ofta dina data ska uppdateras. Du kan även ge dem skapa-behörighet för att ansluta till de underliggande datauppsättningarna och skapa kopior av rapporterna i appen. Läs mer om [skapa-behörighet](../connect-data/service-datasets-build-permissions.md).

## <a name="licenses-for-apps"></a>Licenser för appar
Du behöver en Power BI Pro-licens för att skapa eller uppdatera en app. För *appkonsumenter* finns det två alternativ.

* **Alternativ 1** Arbetsytan för den här appen är *inte* i en Power BI Premium-kapacitet: Alla företagsanvändare behöver Power BI Pro-licenser för att kunna visa din app. 
* **Alternativ 2** Arbetsytan för den här appen *är* i en Power BI Premium-kapacitet: Företagsanvändare utan Power BI Pro-licenser i din organisation kan visa appinnehåll. De kan dock inte kopiera rapporterna eller skapa rapporter som baseras på de underliggande datamängderna. Läs [Vad är Power BI Premium?](../admin/service-premium-what-is.md) för mer information.

## <a name="publish-your-app"></a>Publicera din app
När instrumentpanelerna och rapporterna på din arbetsyta är redo kan du välja vilka instrumentpaneler och rapporter som du vill publicera, och sedan publicerar du dem som en app. 

1. I arbetsytans listvy väljer du vilka instrumentpaneler och rapporter som du vill **inkludera i appen**.

    ![Välja instrumentpanelen för publicering](media/service-create-distribute-apps/power-bi-apps-incude-dashboard.png)

    Om du väljer att inte inkludera en rapport som har en relaterad instrumentpanel visas en varning intill rapporten. Du kan fortfarande publicera appen, men den relaterade instrumentpanelen får inte panelerna från den rapporten.

    ![Varning om relaterad instrumentpanel](media/service-create-distribute-apps/power-bi-apps-report-warning.png)

2. Välj knappen **Publicera app** i det övre högra hörnet för att starta processen med att skapa och publicera en app från arbetsytan.
   
    ![Publicera app](media/service-create-distribute-apps/power-bi-apps-publish-button.png)

3. I **Konfiguration** fyller du i namn och beskrivning som hjälper andra att hitta appen. Du kan ange en temafärg för att göra den lite personlig. Du kan även lägga till en länk till en supportwebbplats.
   
    ![Skapa appen](media/service-create-distribute-apps/power-bi-apps-build-your-apps.png)

4. I **Navigering** väljer du det innehåll som ska publiceras som en del av appen. Därefter lägger du till appnavigering för att ordna innehållet i avsnitt. Mer information finns i [Utforma appens navigeringsfunktion](#design-the-navigation-experience) i den här artikeln.
   
    ![Appnavigering](media/service-create-distribute-apps/power-bi-apps-navigation.png)

5. På **Behörigheter** väljer du vilka som har åtkomst till appen och vad de kan göra med den. 

    - I [klassiska arbetsytor](service-create-workspaces.md): alla i din organisation, specifika personer eller Azure Active Directory-säkerhetsgrupper (Azure AD).
    - I [arbetsytor med ny funktion](service-create-the-new-workspaces.md): specifika personer, Azure AD-säkerhetsgrupper och distributionslistor samt Microsoft 365-grupper. Alla arbetsyteanvändare får automatiskt åtkomst till appen för arbetsytan.
    - Du kan tillåta appanvändare att ansluta till appens underliggande datamängder genom att ge dem skapa-behörighet. De ser dessa datamängder när de söker efter delade datamängder. Läs mer om att [tillåta att användare ansluter till appens datamängder](#allow-users-to-connect-to-datasets) i den här artikeln.
    - Användare med skapa-behörighet kan även få behörighet att kopiera rapporter från den här appen till en annan arbetsyta. Läs mer om att [tillåta att användare kopierar rapporter i appen](#allow-users-to-copy-reports) i den här artikeln.
    
    >[!IMPORTANT]
    >Om din app är beroende av datamängder från andra arbetsytor är det ditt ansvar att se till att alla appanvändare har åtkomst till de underliggande datamängderna.
    >

6. Du kan installera appen automatiskt för mottagarna om Power BI-administratören har aktiverat den här inställningen för dig i Power BI-administratörsportalen. Läs mer om [automatisk installation av en app](#automatically-install-apps-for-end-users) i den här artikeln.

    ![Appbehörigheter](media/service-create-distribute-apps/power-bi-apps-permissions.png)

7. När du väljer **Publicera app** visas ett meddelande som bekräftar att appen är redo för publicering. I dialogrutan **Dela den här appen** kan du kopiera webbadressen som är en direktlänk till appen.
   
    ![Slutföra appen](media/service-create-distribute-apps/power-bi-apps-success.png)

Du kan skicka direktlänken till de personer du har delat den med, eller så kan de leta upp din app på fliken Appar genom att gå till **Ladda ned och utforska fler appar från AppSource**. Läs mer om [app-upplevelsen för företagsanvändare](../consumer/end-user-apps.md).

## <a name="change-your-published-app"></a>Ändra en publicerad app
När du har publicerat en app kan du vilja ändra eller uppdatera den. Det är enkelt att uppdatera den om du är administratör eller medlem på den nya arbetsytan. 

1. Öppna den arbetsyta som motsvarar appen. 
   
    ![Öppna arbetsyta](media/service-create-distribute-apps/power-bi-apps-open-workspace.png)

2. Gör de ändringar du vill för instrumentpanelerna eller rapporterna.
 
    Arbetsytan är ditt mellanlagringsområde så att ändringarna inte börjar gälla i appen förrän du gör en ny publicering. På så sätt kan du göra ändringar utan att påverka de publicerade apparna.  
 
    > [!IMPORTANT]
    > Om du tar bort en rapport och uppdaterar appen förlorar dina appkonsumenter alla anpassningar såsom bokmärken, kommentarer och så vidare även om du lägger till rapporten i appen igen.  
 
3. Gå tillbaka till arbetsytans lista över innehåll och välj **Uppdatera app** i det övre högra hörnet.
   
1. Uppdatera **Konfiguration**, **Navigering** och **Behörigheter** om det behövs, och välj sedan **Uppdatera app**.
   
De personer du har publicerat appen för ser automatiskt den uppdaterade versionen av appen. 

## <a name="design-the-navigation-experience"></a>Utforma navigeringsfunktionen
Med alternativet **Nytt navigeringsverktyg** kan du skapa en anpassad navigering för din app. Den anpassade navigeringen gör det enklare för användarna att hitta och använda innehåll i appen. I befintliga appar är det här alternativet inaktiverat, och i nya appar är alternativet aktiverat som standard.

När alternativet är inaktiverat kan du välja att **applandningssidan** ska vara **Specifikt innehåll**, till exempel en instrumentpanel eller rapport, eller välja **Inget** för att visa en grundläggande lista över innehåll för användaren.

När du aktiverar **Nytt navigeringsverktyg** kan du utforma en anpassad navigering. Som standard visas alla rapporter, instrumentpaneler och Excel-arbetsböcker som du inkluderade i appen som en platt lista. 

![Appnavigering](media/service-create-distribute-apps/power-bi-apps-navigation.png)

Du kan anpassa appnavigering ytterligare genom att göra följande:

* Ändra ordningen på elementen med hjälp av uppåt-/nedåtpilen. 
* Byta namn på objekt i **Rapportinformation**, **Instrumentpanelsinformation** och **Arbetsboksinformation**.
* Dölja vissa objekt från navigeringen.
* Använda alternativet **Nytt** för att lägga till **Avsnitt** i grupprelaterat innehåll.
* Använd alternativet **Nytt** för att lägga till en **länk** till en extern resurs i navigeringsfönstret. 

När du lägger till en **länk** kan du i **Länkinformation** välja var länken öppnas. Som standard öppnas länkar på den **aktuella fliken**, men du kan välja **Ny flik** eller **Innehållsområdet**. 

### <a name="considerations-for-using-the-new-navigation-builder-option"></a>Att tänka på vid användning av alternativet för nytt navigeringsverktyg
Här följer allmänna saker att tänka på vid användning av det nya navigeringsverktyget:

* Rapportsidor visas som ett expanderbart avsnitt i appnavigeringsområdet. När en rapport bara har en synlig sida visas bara rapportnamnet. Om du klickar på rapportnamnet i navigeringsområdet öppnas den första sidan i rapporten. 

    > [!NOTE]
    > Rapporten kanske också bara har en synlig sida om du har konfigurerat navigeringen till resten av sidorna med knappar eller detaljvisningsåtgärder.

* Om du stänger av det nya navigeringsverktyget och sedan publicerar eller uppdaterar appen förlorar du de anpassningar du har gjort. Till exempel förloras avsnitt, organisering, länkar och anpassade namn för navigeringsobjekt.
* Du kan också välja att inte använda appverktyget.

När du lägger till länkar till appnavigeringen och väljer alternativet för innehållsområde:
* Se till att länken kan bäddas in. Vissa tjänster blockerar inbäddning av sitt innehåll i tredjepartswebbplatser som Power BI.
* Inbäddning av innehåll från Power BI-tjänsten såsom rapporter och instrumentpaneler på andra arbetsytor stöds inte. 
* Bädda in Power BI-rapportserverinnehåll via dess inbyggda inbäddning av URL-innehåll från en lokal distribution. Följ stegen i [skapa URL för Power BI-rapportserver](https://docs.microsoft.com/power-bi/report-server/quickstart-embed#create-the-power-bi-report-url) för att hämta URL:en. Tänk på att vanliga autentiseringsregler gäller. Därför kräver visning av innehållet en VPN-anslutning till den lokala servern. 
* En säkerhetsvarning visas överst i det inbäddade innehållet för att ange att innehållet inte finns i Power BI.

## <a name="automatically-install-apps-for-end-users"></a>Installera appar automatiskt för slutanvändare
Om en administratör ger dig behörighet kan du installera appar automatiskt och *push-överföra* dem till slutanvändare. Den här push-funktionen gör det enklare att distribuera rätt appar till rätt personer eller grupper. Appen visas automatiskt i slutanvändarnas innehållslista för appar. De behöver inte leta upp den i Microsoft AppSource eller följa en installationslänk. Se artikeln om hur administratörer möjliggör [push-överföring av appar till slutanvändare](../admin/service-admin-portal.md#push-apps-to-end-users) i Power BI-administratörsportalen.

### <a name="how-to-push-an-app-automatically-to-end-users"></a>Så push-överför du automatiskt en app till slutanvändare
När administratören har tilldelat dig behörigheter får du ett nytt alternativ för att **installera appen automatiskt**. När du markerar rutan och väljer **Publicera app** (eller **Uppdatera app**) push-överförs appen till alla användare och grupper som angetts i avsnittet **Behörigheter** i appen på fliken **Åtkomst**.

![Aktivera funktionen för att pusha appar](media/service-create-distribute-apps//power-bi-apps-access.png)

### <a name="how-users-get-the-apps-that-you-push-to-them"></a>Så får användarna de appar som du push-överför till dem
När du har push-överfört en app visas den i deras applista automatiskt. På det här sättet kan du bestämma vilka appar som särskilda användare eller jobbroller i organisationen behöver ha åtkomst till.

![Aktivera funktionen för att pusha appar](media/service-create-distribute-apps/power-bi-apps-left-nav.png)

### <a name="considerations-for-automatically-installing-apps"></a>Överväganden för att installera appar automatiskt
Här är saker som du bör ha i åtanke när du pushar appar till slutanvändare:

* Det kan ta tid att installera en app automatiskt till användare. De flesta appar installeras omedelbart för användare, men det kan ta tid att push-överföra appar.  Det beror på antalet objekt i appen och hur många personer som tilldelas åtkomst. Vi rekommenderar att pusha appar efter arbetstid, när det finns gott om tid innan användarna behöver dem. Verifiera med flera användare innan du meddelar många om apparnas tillgänglighet.

* Uppdatera webbläsaren. Innan den pushade appen visas i applistan kan det hända att användarna måste uppdatera, eller stänga och öppna webbläsaren igen.

* Om användarna inte ser appen omedelbart i applistan bör de uppdatera eller stänga och öppna webbläsaren igen.

* Försök att inte överväldiga användarna. Se till att inte pusha för många appar, så att användarna uppfattar det som att de förinstallerade apparna är användbara för dem. Du bör styra vilka som kan push-överföra appar till slutanvändarna så att tidsaspekten kan samordnas. Upprätta en kontaktpunkt i för att push-överföra appar i din organisation till slutanvändarna.

* Appar installeras inte automatiskt för gästanvändare som inte har godkänt en inbjudan.  

## <a name="allow-users-to-connect-to-datasets"></a>Tillåta användare att ansluta till datamängder

När du markerar alternativet för att **tillåta användare att ansluta till appens underliggande datamängder** ger du appanvändarna *skapa-behörighet* för de datamängderna. Med den här behörigheten kan de utföra flera viktiga åtgärder:

- [Använda appens datamängder](../connect-data/service-datasets-across-workspaces.md) som grund för sina rapporter.
- Söka efter dessa datamängder i Power BI Desktop och i funktionen för att hämta data i Power BI-tjänsten.
- Skapa rapporter och instrumentpaneler baserat på dessa datamängder.

När du avmarkerar det här alternativet får nya användare som du lägger till i appen inte skapa-behörighet. För befintliga appanvändare ändras dock inte behörigheterna för de underliggande datamängderna. Du kan ta bort skapa-behörigheten manuellt från appanvändare som inte längre ska ha den. Läs mer om [skapa-behörighet](../connect-data/service-datasets-build-permissions.md).

## <a name="allow-users-to-copy-reports"></a>Tillåta användare att kopiera rapporter

När du markerar alternativet att **tillåta användare att göra en kopia av rapporterna i den här appen** kan dina användare spara vilka som helst av rapporterna i appen till sin Min arbetsyta eller en annan arbetsyta. För att göra en kopia behöver användarna en Pro-licens, även om den ursprungliga rapporten finns på en arbetsyta i en Premium-kapacitet. De kan sedan anpassa rapporterna efter sina unika behov. Du måste välja alternativet **Tillåt alla användare att ansluta till appens underliggande datauppsättningar med hjälp av skapa-behörighet** först. Genom att välja de här alternativen aktiverar du den nya funktionen [kopiera rapporter från andra arbetsytor](../connect-data/service-datasets-copy-reports.md).

## <a name="unpublish-an-app"></a>Ta bort en app
Alla medlemmar för en arbetsyta kan avpublicera appen.

>[!IMPORTANT]
>När du ta bort en app, förlorar app-användare sina anpassningar. De förlorar alla personliga bokmärken, kommentarer eller prenumerationer som associeras med innehållet i appen. Ta endast bort en app om du behöver ta bort den.
> 

* På en arbetsyta väljer du ellipsen ( **…** ) i det övre högra hörnet > **Avpublicera appen**.
  
    ![Ta bort appen](media/service-create-distribute-apps/power-bi-app-unpublish.png)

Den här åtgärden avinstallerar appen för alla som du har publicerat den till och de har inte längre åtkomst till den. Varken arbetsytan eller dess innehåll tas bort.

## <a name="view-your-published-app"></a>Visa din publicerade app

När dina appanvändare öppnar appen ser de den navigering som du skapade, i stället för standardnavigeringsfönstret i Power BI. Appnavigeringen visar en lista över rapporter och instrumentpaneler i de avsnitt som du har definierat. Dessutom visas de enskilda sidorna i varje rapport i stället för bara rapportnamnet. Du kan expandera och komprimera det vänstra navigeringsområdet med hjälp av pilarna i menyraden.

![App med navigering](media/service-create-distribute-apps/power-bi-new-apps-navigation.png)

I helskärmsläge kan du visa eller dölja navigeringen genom att välja alternativet i hörnet.

![Navigering i helskärmsläge](media/service-create-distribute-apps/full-screen-app-show-navigation.png)

## <a name="considerations-and-limitations"></a>Överväganden och begränsningar
Saker att tänka på när det gäller att publicera appar:

* Behörighetssidan ändrar inte behörigheter för datamängder på andra arbetsytor. Du får en varning om att ge åtkomst till dessa datamängder för sig. Ett bra tips är att kontakta datamängdens ägare innan du börjar skapa din app så att du vet att det är okej att ge alla appanvändare åtkomst till de här datamängderna. 
* Du kan som mest ha 100 användare eller grupper i åtkomstlistan för appen. Du kan dock ge mer än 100 användare åtkomst till appen. Det gör du genom att använda en eller flera användargrupper som innehåller alla önskade användare.
* För det nya arbetsytgränssnittet, om användaren som lagts till i appåtkomstlistan redan har åtkomst till appen via arbetsytan visas de inte i åtkomstlistan för appen.  
* När du använder det nya utseendet för Power BI-tjänsten visas webbadressen till supportwebbplatsen på objekts informationskort. Läs mer om det [nya utseendet i Power BI](../consumer/service-new-look.md).
* Appar har ett alternativ för att tillåta användare att dela appen och appens underliggande datamängder med hjälp av dela-behörigheten. För nya appar är det här alternativet inaktiverat som standard. Vi rekommenderar att du inaktiverar det här alternativet för dina befintliga appar och uppdaterar behörigheten för de underliggande datamängderna. Alternativet var aktiverat för befintliga appar eftersom appar ursprungligen utformats för att ersätta innehållspaket, som hade det här beteendet.
* Appar kan ha högst 200 instrumentpaneler. 

## <a name="next-steps"></a>Nästa steg
* [Skapa en arbetsyta](service-create-workspaces.md)
* [Installera och använda appar i Power BI](../consumer/end-user-apps.md)
* [Power BI-appar för externa tjänster](../connect-data/service-connect-to-services.md)
* [Power BI-administratörsportalen](https://docs.microsoft.com/power-bi/service-admin-portal)
* Har du några frågor? [Fråga Power BI Community](https://community.powerbi.com/)
