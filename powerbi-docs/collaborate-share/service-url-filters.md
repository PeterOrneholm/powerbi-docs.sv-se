---
title: Filtrera en rapport med frågesträngparametrar i URL:en
description: Filtrera en rapport med hjälp av URL:en för frågesträngparametrar – du kan även filtrera på mer än ett fält.
author: maggiesMSFT
ms.author: maggies
ms.reviewer: ''
featuredvideoid: ''
ms.service: powerbi
ms.subservice: powerbi-service
ms.topic: how-to
ms.date: 07/16/2020
LocalizationGroup: Reports
ms.openlocfilehash: 59e99bc44b9b438c76b72addf49beee2b69b8623
ms.sourcegitcommit: 8b8d54d46470a311d8654abe92b5a223b696af28
ms.translationtype: HT
ms.contentlocale: sv-SE
ms.lasthandoff: 07/17/2020
ms.locfileid: "86437288"
---
# <a name="filter-a-report-using-query-string-parameters-in-the-url"></a>Filtrera en rapport med frågesträngparametrar i URL:en

När du öppnar en rapport i Power BI-tjänsten har varje sida i rapporten en egen unik URL. Du kan använda filterfönstret på rapportarbetsytan om du vill filtrera rapportsidan.  Eller så kan du lägga till frågesträngsparametrar i URL:en för att förfiltrera rapporten. Du kanske har en rapport som du vill visa dina kolleger men du vill filtrera den först åt dem. Ett sätt att filtrera på är att börja med standard-URL:en för rapporten, lägga till filterparametrar och sedan skicka dem hela den nya URL:en med e-post.

Den här artikeln använder sig av detaljhandelsanalysexemplet. Om du vill hänga med, så [ladda ned exempelrapporten](../create-reports/sample-retail-analysis.md#get-the-sample).

![Skärmbild av Power BI-rapport i tjänsten.](media/service-url-filters/power-bi-retail-analysis-sample.png)

## <a name="uses-for-query-string-parameters"></a>Användningsområden för frågesträngsparametrar

Anta att du arbetar i Power BI Desktop. Du vill skapa en rapport som har länkar till andra Power BI-rapporter – men du vill visa bara en del av informationen i de andra rapporterna. Först filtrerar du rapporterna med hjälp av frågesträngsparametrarna och sparar URL:erna. Sedan skapar du en tabell i Desktop med dessa nya rapport-URL:er.  Publicera sedan och dela rapporten.

Ett annat användningsområde för frågesträngsparametrar är att någon skapar en avancerad Power BI-lösning.  Med DAX skapar personen en rapport som genererar en filtrerad rapport-URL dynamiskt baserat på det val som kunden gör i den aktuella rapporten. När kunder väljer URL ser de bara den avsedda informationen. 

## <a name="query-string-parameter-syntax-for-filtering"></a>Frågesträngparameterns syntax för filtrering

Med parametrar kan du filtrera rapporten för ett eller flera värden, även om dessa värden innehåller blanksteg eller specialtecken. Syntaxen är ganska enkel: du börjar med rapport-URL:en, lägger till ett frågetecken och lägger sedan till filtersyntaxen.

*URL*?filter=*Table*/*Field* eq '*value*'

![Skärmbild av URL med filter.](media/service-url-filters/power-bi-filter-urls7b.png)

* Namnen **Tabell** och **Fält** är skiftlägeskänsliga, men **värde** är det inte.
* Fält som är dolda från rapportvyn kan fortfarande filtreras.

### <a name="field-types"></a>Fälttyper

Fälttypen kan vara ett nummer, en datetime eller en sträng, och den typ som används måste matcha den angivna typen i datamängden.  Till exempel fungerar det inte att ange en tabellkolumn av typen ”string” (sträng) om du vill få en datetime eller ett numeriskt värde i en kolumnuppsättning för en datamängd som ett datum, till exempel Table/StringColumn eq 1.

* **Strängar** måste omges av enkla citattecken, till exempel 'chefsnamn'.
* **Nummer** kräver ingen särskild formatering. Se [numeriska datatyper](#numeric-data-types) i den här artikeln om du vill ha mer information.
* För **datum och tider**, se [Datatyper för datum](#date-data-types) i den här artikeln. 

Om du fortfarande tycker det är förvirrande kan du fortsätta läsa så förklarar vi mer.  

## <a name="filter-on-a-field"></a>Filtrera i ett fält

Vi antar att URL:en till vår rapport är följande.

![Skärmbild av start-URL.](media/service-url-filters/power-bi-filter-urls6.png)

Och vi ser i vår kartvisualisering (ovan) att vi har butiker i North Carolina. *NC* är det värde för North Carolina som lagras i fältet **Område** i tabellen **Butik**. Om du vill filtrera rapporten så att den endast visar data för butiker i NC, så lägg till följande i URL:en:

```
?filter=Store/Territory eq 'NC'
```

![Skärmbild av URL med filter.](media/service-url-filters/power-bi-filter-urls7.png)

Vår rapport har nu filtrerats för North Carolina, vilket innebär att alla visualiseringar i rapporten endast visar data för North Carolina.

![Skärmbild av rapport filtrerad för North Carolina.](media/service-url-filters/power-bi-url-filter-nc.png)

## <a name="filter-on-more-than-one-value-in-a-field"></a>Filtrera på fler än ett värde i ett fält

Om du vill filtrera efter fler än ett värde i ett fält, så använd operatorn **in** i stället för operatorn **and**. Syntax:

*URL*?filter=*Table*/*Field* **in** ('*value1*', '*value2*')

Om du, med utgångspunkt i samma exempel, vill filtrera rapporten till att endast visa data för butiker i ”NC” (North Carolina) eller ”TN” (Tennessee), så gör följande tillägg i URL:en:

```
?filter=Store/Territory in ('NC', 'TN')
```

En lista över andra användbara operatorer finns i tabellen [Operatorer](#operators) längre fram i artikeln.

## <a name="filter-on-multiple-fields"></a>Filtrera på flera fält

Du kan också filtrera på flera fält genom att lägga till ytterligare parametrar i URL:en. Nu går vi tillbaka till vår ursprungliga filterparameter.

```
?filter=Store/Territory eq 'NC'
```

Om du vill filtrera på ytterligare fält lägger du till ett **and** (och) och ett till fält i samma format som ovan. Här är ett exempel.

```
?filter=Store/Territory eq 'NC' and Store/Chain eq 'Fashions Direct'
```

## <a name="operators"></a>Operatorer

Power BI stöder många operatorer utöver **and**. I tabellen nedan visas de operatorerna tillsammans med den innehållstyp som de stöder.

|operator  | definition | sträng  | nummer | Datum |  Exempel|
|---------|---------|---------|---------|---------|---------|
|**and**     | och |  ja      | ja |  ja|  produkt/pris le 200 och pris gt 3,5 |
|**eq**     | är lika med |  ja      | ja   |  ja       | Adress/ort eq 'Redmond' |
|**ne**     | inte lika med |   ja      | ja  | ja        |  Adress/ort ne 'London' |
|**ge**     |  större än eller lika med       | nej | ja |ja |  produkt/pris ge 10
|**gt**     | större än        |nej | ja | ja  | produkt/pris ge 20
|**le**     |   mindre än eller lika med      | nej | ja | ja  | produkt/pris le 100
|**lt**     |  mindre än       | nej | ja | ja |  produkt/pris lt 20
|**in\*\***     |  inklusive       | ja | ja |  ja | Student/ålder in (27, 29)


\*\* Vid användning av **in** kan värden till höger om **in** vara en kommaavgränsad lista som omges av parenteser eller ett enda uttryck som returnerar en samling.

### <a name="numeric-data-types"></a>Numeriska datatyper

Ett Power BI-URL-filter kan innehålla nummer i följande format.

|Nummertyp  |Exempel  |
|---------|---------|
|**integer** (heltal)     |   5      |
|**long**     |   5 L eller 5 l      |
|**double**     |   5,5 eller 55e-1 eller 0,55e+1 eller 5D eller 5d eller 0,5e1D eller 0,5e1d eller 5,5D eller 5,5d eller 55e-1D eller 55e-1d     |
|**decimal**     |   5 M eller 5 m eller 5.5 M eller 5.5 m      |
|**float**     | 5 F eller 5 f eller 0.5e1 F eller 0.5e-1 d        |

### <a name="date-data-types"></a>Datatyper för datum

Power BI stöder både OData V3 och V4 för datatyperna **Date** (datum) och **DateTimeOffset**. För OData V3 måste datum omges av enkla citattecken och föregås av ordet datetime. Enkla citattecken och ordet datetime behövs inte i OData v4. 
  
Datum representeras med hjälp av EDM-format (2019-02-12T00:00:00): När du anger ett datum som ÅÅÅÅ-MM-DD tolkar Power BI det som ÅÅÅÅ-MM-DDT00:00:00. Se till att månad och dag är två siffror, MM och DD.

Varför är den här skillnaden viktig? Anta att du skapar frågesträngsparametern **tabell/datum gt "2018-08-03"** .  Kommer resultatet att innehålla 3 augusti 2018 eller börja med 4 augusti 2018? Power BI översätter din fråga till **Table/Date gt '2018-08-03T00:00:00'** . Dina resultat innefattar därmed alla datum som har en tidsdel som inte är noll eftersom dessa datum är större än **'2018-08-03T00:00:00'** .

Det finns andra skillnader mellan V3 och V4. OData v3 stöder inte Dates, endast DateTime. Om du använder V3-formatet måste du använda ett fullständigt datum/tid-format. Datumformat som "datetime'2019-05-20'" stöds inte i v3-notation. Men du kan skriva detta som "2019-05-20" i V4-notation. Här följer två motsvarande filterfrågor i V3 och V4:

- OData V4-format: filter=Table/Date gt 2019-05-20
- OData V3-format: filter=Table/Date gt datetime'2019-05-20T00:00:00'


## <a name="special-characters-in-url-filters"></a>Specialtecken i URL-filter

### <a name="special-characters-in-table-and-column-names"></a>Specialtecken i tabell- och kolumnnamn

Specialtecken och blanksteg i tabell- och kolumnnamn kräver viss ytterligare formatering. När frågan innehåller blanksteg, bindestreck eller andra icke-ASCII-tecken ska du prefigera dessa specialtecken med en *escape-kod* som börjar med ett understreck och ett X ( **_x**) och fyrsiffrig **Unicode** följt av ännu ett understreck. Om Unicode är färre än fyra tecken behöver du fylla på det med nollor. Nedan visas några exempel.

|Identifierare  |Unicode  | Kodning för Power BI  |
|---------|---------|---------|
|**Tabellnamn**     | Blanksteg är 0x20        |  Table_x0020_Name       |
|**Kolumn**@**Nummer**     |   @ är 0x40     |  Column_x0040_Number       |
|**[Kolumn]**     |  [ är 0x005B, ] är 0x005D       |  _x005B_Column_x005D_       |
|**Column+Plus**     | + är 0x2B        |  Column_x002B_Plus       |

Table_x0020_Name/Column_x002B_Plus eq 3 ![Skärmbild av visuellt tabellobjekt med specialtecken.](media/service-url-filters/power-bi-special-characters1.png)


Table_x0020_Special/_x005B_Column_x0020_Brackets_x005D_ eq '[C]' ![Skärmbild av visuellt tabellobjekt med specialtecken.](media/service-url-filters/power-bi-special-characters2.png)

### <a name="special-characters-in-values"></a>Specialtecken i värden

URL-filter har redan stöd för alla specialtecken i fältvärden, förutom det enkla citattecknet ('). Det är det enda tecken du behöver undvika. Använd två enkla citattecken (' ') om du vill söka efter ett enkelt citattecken. 

Till exempel:

- `?filter=Table/Name eq 'O''Brien'` blir: 

    :::image type="content" source="media/service-url-filters/power-bi-url-filter-obrien.png" alt-text="Namnet är O'Brien":::

- `?filter=Table/Name eq 'Lee''s Summit'` blir:

    :::image type="content" source="media/service-url-filters/power-bi-url-filter-lees.png" alt-text="Lees summit":::

- Operatorn `in` stöder även följande undantag: `?filter=Table/Name in ('Lee''s Summit', 'O''Brien')` blir:

    :::image type="content" source="media/service-url-filters/power-bi-url-filter-in.png" alt-text="Lees summit eller O'Briens":::

## <a name="use-dax-to-filter-on-multiple-values"></a>Använda DAX för att filtrera på flera värden

Ett annat sätt att filtrera på flera fält är genom att skapa en beräknad kolumn som sammanfogar två fält till ett enstaka värde. Sedan kan du filtrera efter det värdet.

Vi har till exempel två fält: Område och kedja. I Power BI Desktop [skapar du en ny beräknad kolumn](../transform-model/desktop-tutorial-create-calculated-columns.md) (fält) med namnet OmrådeKedja. Kom ihåg att namnet i **Fält** inte får innehålla blanksteg. Här är DAX-formeln för kolumnen.

OmrådeKedja = [Område] & " - " & [Kedja]

Publicera rapporten till Power BI-tjänsten och använd sedan URL-frågesträngen för att enbart filtrera och visa data för Lindseys butiker i NC.

```
https://app.powerbi.com/groups/me/reports/8d6e300b-696f-498e-b611-41ae03366851/ReportSection3?filter=Store/TerritoryChain eq 'NC – Lindseys'
```

## <a name="pin-a-tile-from-a-filtered-report"></a>Fästa en panel från en filtrerad rapport

När du har filtrerat rapporten med frågesträngparametrarna kan du fästa visualiseringarna från rapporten på instrumentpanelen.  Panelen på instrumentpanelen visar filtrerade data och när du väljer den instrumentpanelen öppnas rapporten som användes för att skapa den.  Filtreringen som du gjorde med hjälp av URL:en sparas dock inte med rapporten. När du väljer panelen på instrumentpanelen öppnas rapporten i sitt ofiltrerade tillstånd.  Det innebär att data som visas i instrumentpanelen inte matchar de data som visas i rapportvisualiseringen.

Den här skillnaden är användbar när du vill se olika resultat: filtrerade på instrumentpanelen och ofiltrerade i rapporten.

## <a name="considerations-and-troubleshooting"></a>Överväganden och felsökning

Det finns några saker som du bör vara medveten om när du använder frågesträngparametrarna.

* Vid användning av *in*-operatorn måste värden till höger om *in* vara en kommaavgränsad lista inom parenteser.    
* Power BI-rapportservern stöder även möjligheten att ange ytterligare filter med URL-parametern ”filter”. Här är ett exempel på hur URL:en kan se ut i Power BI-rapportservern: `https://reportserver/reports/powerbi/Store Sales?rs:Embed=true&filter= Store/Territory eq 'NC' and Store/Chain eq 'Fashions Direct'`
* Rapportfilter för URL har en begränsning på 10 uttryck (10 filter som är hopkopplade med AND).
* Datatypen long är (2^53-1) på grund av begränsningar i JavaScript.
* Power BI begränsar inte antalet tecken i URL-frågesträngar. Olika webbläsare har olika längdbegränsningar.

URL-filter stöds i vissa inbäddningsscenarier, men inte i andra.

- [Bädda in en rapport i en säker portal eller webbplats](service-embed-secure.md) stöds.
- URL-filter stöds i Power BI Embedded. Mer information finns i [Funktioner för avancerad URL-filtrering i Power BI Embedded](https://azure.microsoft.com/updates/power-bi-embedded-advanced-url-filtering-capabilities).
- Frågesträngsfiltrering fungerar inte med [Publicera på webben](service-publish-to-web.md) eller [Exportera till PDF](../consumer/end-user-pdf.md).
- [Bädda in med rapportwebbdel i SharePoint Online](service-embed-report-spo.md) har inte stöd för URL-filter.
- Du kan inte ange en URL i Teams.

## <a name="next-steps"></a>Nästa steg

[Fästa en visualisering på en instrumentpanel](../create-reports/service-dashboard-pin-tile-from-report.md)  
[Registrera dig för en kostnadsfri utvärderingsversion](https://powerbi.microsoft.com/get-started/)

Har du fler frågor? [Fråga Power BI Community](https://community.powerbi.com/)



