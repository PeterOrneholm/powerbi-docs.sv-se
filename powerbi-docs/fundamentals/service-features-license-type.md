---
title: Power BI-tjänstefunktioner efter licenstyp
description: I Power BI-tjänst har användarna tillgång till funktioner baserat på vilken typ av licens de har (kostnadsfri eller Pro) och om innehållet de interagerar med ligger på en arbetsyta som tilldelats till en Power BI Premium kapacitet.
author: kfollis
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 05/27/2020
ms.author: kfollis
ms.custom: licensing support
LocalizationGroup: Get started
ms.openlocfilehash: 8d173c622b47c2d0cc64fba118f168de7193541e
ms.sourcegitcommit: 3f864ec22f99ca9e25cda3a5abda8a5f69ccfa8e
ms.translationtype: HT
ms.contentlocale: sv-SE
ms.lasthandoff: 05/29/2020
ms.locfileid: "84160098"
---
# <a name="power-bi-service-features-by-license-type"></a>Power BI-tjänstefunktioner efter licenstyp

Det finns två typer av Power BI-licenser per användare: kostnadsfri och Pro. Den typ av licens som användare behöver beror på var innehållet lagras och hur de interagerar med innehållet. Var innehåll kan lagras bestäms av din organisations [prenumerationstyp](#subscriptions-and-license-types).

## <a name="subscriptions-and-license-types"></a>Prenumerationer och licenstyper

En typ av prenumeration, [Power BI Premium](../admin/service-admin-premium-purchase.md), gör att användare med en kostnadsfri licens kan interagera med innehåll på arbetsytor som har tilldelats till en Premium-kapacitet. Användare utan Premium-kapacitet som har en kostnadsfri licens kan endast använda Power BI-tjänsten för att ansluta till data samt för att skapa rapporter och instrumentpaneler på **Min arbetsyta**. De kan inte dela innehåll med andra eller publicera innehåll till andra arbetsytor. Mer information om typer av arbetsytor finns i [Typer av arbetsytor](../consumer/end-user-workspaces.md#types-of-workspaces). Om du vill veta mer om Power BI Premium läser du [Vad är Power BI Premium?](../admin/service-premium-what-is.md)

Standardprenumerationer på Power BI använder delad kapacitet. Om innehåll lagras i delad kapacitet kan användare som har tilldelats en Power BI Pro-licens endast samarbeta med andra Power BI Pro-användare. De kan använda innehåll som delas av andra användare, publicera innehåll på arbetsytor, dela instrumentpaneler samt prenumerera på instrumentpaneler och rapporter.  Om arbetsytor har Premium-kapacitet kan Pro-användare distribuera innehåll till användare som inte har en Power BI Pro-licens.

I tabellen nedan sammanfattas de grundläggande funktionerna för varje licenstyp.

| Licenstyp | Funktioner när arbetsytan är i delad kapacitet | Ytterligare funktioner när arbetsytan är i Premium-kapacitet |
| --------- | ----------- | ----------- |
| Power BI (kostnadsfri) | Åtkomst till innehåll på Min arbetsyta | Använda innehåll som delas med dem |
| Power BI Pro | Publicera innehåll på andra arbetsytor, dela instrumentpaneler, prenumerera på instrumentpaneler eller rapporter och dela med användare som har en Pro-licens | Distribuera innehåll till användare som har kostnadsfria licenser |

En jämförelse mellan Power BI Pro och Power BI Premium finns i avsnittet _Jämförelse av Power BI-funktioner_ i [Power BI-prissättning](https://powerbi.microsoft.com/pricing/).

Mer information om de funktioner som du får med din licens finns i [Funktionstillgänglighet för användare med kostnadsfria licenser](../consumer/end-user-features.md) och [Typer av licenser för Power BI-konsumenter](../consumer/end-user-license.md).

## <a name="next-steps"></a>Nästa steg

* [Registrera dig själv som enskild individ för Power BI-tjänsten](service-self-service-signup-for-power-bi.md)
* [Jämföra Power BI Desktop och Power BI-tjänsten](service-service-vs-desktop.md)
