---
title: Navigera i Power BI-tjänsten
description: Översikt över navigeringsupplevelsen i Power BI
author: mihart
ms.reviewer: mihart
featuredvideoid: G26dr2PsEpk
ms.custom: seodec18
ms.service: powerbi
ms.subservice: powerbi-consumer
ms.topic: quickstart
ms.date: 01/31/2020
ms.author: mihart
LocalizationGroup: Get started
ms.openlocfilehash: 49ed6bd0ae8021936c327aede83d0e6a8539179a
ms.sourcegitcommit: c83146ad008ce13bf3289de9b76c507be2c330aa
ms.translationtype: HT
ms.contentlocale: sv-SE
ms.lasthandoff: 07/10/2020
ms.locfileid: "86216137"
---
# <a name="quickstart---getting-around-in-power-bi-service"></a>Snabbstart – Hitta rätt i Power BI-tjänsten

[!INCLUDE [power-bi-service-new-look-include](../includes/power-bi-service-new-look-include.md)]

Nu när du kan grunderna i Power BI ska vi se oss omkring i **Power BI-tjänsten**. Som vi tidigare nämnt arbetar kanske någon i ditt team mer eller mindre uteslutande med att kombinera data och skapa rapporter för andra i **Power BI Desktop**. Du kanske å andra sidan bara arbetar i Power BI-tjänsten, där du visar och interagerar med innehåll som skapats av andra (**användningsupplevelsen**). I den här snabbstarten ska du importera exempeldata och använda dem till att lära dig hitta i Power BI-tjänsten. 
 
## <a name="prerequisites"></a>Förutsättningar

- Om du inte har registrerat dig för Power BI [registrerar du dig för en kostnadsfri utvärderingsversion](https://app.powerbi.com/signupredirect?pbi_source=web) innan du börjar.

- Läs [Grundläggande begrepp för Power BI-tjänsten](end-user-basic-concepts.md).



## <a name="open-the-power-bi-service"></a>Öppna Power BI-tjänsten


Börja med att öppna Power BI-tjänsten (app.powerbi.com) och gå till **Start**. 
1. Om den vänstra navigeringsrutan är dold väljer du navigeringsikonen ![ikon med tre horisontella linjer](./media/end-user-experience/power-bi-burger.png) för att expandera den. 

1. Välj **Hem** om den inte redan är öppen. 


1. Hämta exempeldata. Vi ska använda exempeldata när vi navigerar i och demonstrerar Power BI-tjänsten. Det finns många olika exempeldata som du kan använda till att utforska tjänsten. Den här gången ska vi använda data om marknadsföring och försäljning. 

    Följ de här anvisningarna för att installera [exempelappen Sales och marketing](end-user-app-marketing.md).

1. När appen har installerats väljer du **Appar**i navigeringsfönstret. 

   ![Öppna Power BI-tjänsten för första gången](./media/end-user-experience/power-bi-home-steps.png)


2. På skärmen **Appar** väljer du appen **Sales and Marketing sample**.

    ![Öppna Power BI-tjänsten för första gången](./media/end-user-experience/power-bi-sample-app.png)

2. Välj **Utforska appen**.

    ![Välj exemplet](./media/end-user-experience/power-bi-explore.png)


3. Power BI-tjänsten öppnar appens instrumentpanel. Instrumentpaneler är något som särskiljer Power BI-tjänsten från Power BI Desktop. I det här exemplet finns även en rapport och en datamängd. 

    ![visning av instrumentpanel](media/end-user-experience/power-bi-dash.png)

    Som *användare* så ger inte de flesta appar du får någon direktåtkomst till de underliggande datamängderna. Eftersom Power BI-exemplen skapas för alla Power BI-kunder innehåller de även datamängder. Dina *designkollegor* använder datamängderna till att lära sig skapa nya instrumentpaneler och rapporter. 

## <a name="view-content-dashboards-and-reports"></a>Visa innehåll (instrumentpaneler och rapporter)
Vi börjar med att titta på hur det grundläggande innehållet är organiserat (instrumentpaneler, rapporter och appar). Innehållet visas på en arbetsyta. Varje användare har minst en arbetsyta som heter **Min arbetsyta**. Varje gång du installerar en app skapas en arbetsyta för appen.  Eftersom vi har installerat appen Sales and Marketing sample har vi nu två arbetsytor. 

Titta efter själv genom att välja **Arbetsytor** i det vänstra navigeringsfältet. 

![Mina arbetsytor ](./media/end-user-experience/power-bi-workspaces.png)

Under **Min arbetsyta** lagras allt innehåll som du äger och skapar. Du kan se det som det personliga utvecklingsutrymme eller ett område för ditt eget innehåll. För många Power BI-*användare* är **Min arbetsyta** tom eftersom de inte skapar nytt innehåll i sin yrkesroll.  *Användare* använder per definition data som skapats av andra till att fatta affärsbeslut. Om det visar sig att du behöver skapa innehåll ska du läsa [Power BI-artiklarna för *rapportförfattare*](../index.yml) i stället.

På **apparbetsytan** finns allt innehåll för den aktuella appen.  När en *designer* skapar en app sammanställer de allt innehåll som krävs för att appen ska kunna användas.  Välj arbetsytan för Sales and Marketing så att du ser vad *designern* sammanställt i appen. 

![Skärmen Apparbetsyta](./media/end-user-experience/power-bi-app-workspace.png)

Apparbetsytan för Sales and Marketing innehåller en instrumentpanel, en rapport och en datamängd. Alla appar har inte samma sorts innehåll. En app kanske bara innehåller en instrumentpanel, en annan tre av varje innehållstyp och någon kan innehålla tjugo rapporter. Det beror helt på vad *designern* tar med i appen. Eftersom vår app är ett exempel så innehåller den en datamängd. Normalt innehåller dock inte apparbetsytor för *användare* några datamängder. 

En arbetsyta är mycket mer än bara en lista med innehåll. På den här sidan kan du lära dig mycket om arbetsytans instrumentpaneler och rapporter. Ägna några minuter åt att identifiera innehållsägaren, senaste uppdateringsdatum, relaterat innehåll och rekommenderade uppgifter. Om arbetsytan har en beskrivning kan den hjälpa dig att bättre förstå syftet med arbetsytan och hur du kan komma igång med att använda den i dina arbetsuppgifter. Om arbetsytan har mycket innehåll kan du snabbt hitta det du behöver med hjälp av alternativen för sökning och sortering.

![Skärmen Apparbetsyta med åtgärdsmenyn Mer](./media/end-user-experience/power-bi-workspace-app.png)

En arbetsyta är också en väg in till dina data. Öppna en instrumentpanel eller rapport genom att välja den i listan.  Ange en instrumentpanel eller rapport som favorit genom att hovra och välja stjärnikonen. Om *designern* gett dig [delningsbehörighet](end-user-shared-with-me.md) ser du även den åtgärden när du hovrar. 

![Meny som visas vid hovring](./media/end-user-experience/power-bi-hover.png)

Öppna instrumentpanelen genom att välja namnet på instrumentpanelen.

![Öppna instrumentpaneler](./media/end-user-experience/power-bi-dashboard-open.png)

## <a name="favorite-a-dashboard-and-a-report"></a>Lägga till en instrumentpanel och en rapport som favoriter
Med **Favoriter** kan du snabbt komma åt det innehåll som är viktigast för dig. Du har precis lärt dig att favoritmarkera en instrumentpanel från en arbetsyta. Du kan också favoritmarkera direkt från en instrumentpanel eller rapport.

1. Välj **Favorit** från menyfältet när instrumentpanelen är öppen.
   
   ![lägg till favorit](./media/end-user-experience/power-bi-select-favorite.png)
   
   **Favorit** ändras till **Ej favorit** och stjärnikonen blir gul.
   
   ![ta bort favorit](./media/end-user-experience/power-bi-unfavorite.png)

2. Om du vill se en lista med allt innehåll som du har lagt till som favoriter väljer du pilen i navigeringsfönstret till höger om **Favoriter**. Eftersom navigeringsfönstret är en permanent funktion i Power BI-tjänsten har du åtkomst till den här listan oavsett var du är i Power BI-tjänsten.
   
    ![favoriter utfällt](./media/end-user-experience/power-bi-favorites-flyout.png)
   
    Den här Power BI-användaren har fyra favoriter hittills. Favoriter kan vara instrumentpaneler, rapporter eller appar.  


Läs mer i [Favoriter](end-user-favorite.md)

## <a name="locate-your-most-recent-content"></a>Leta upp ditt senaste innehåll

1. På samma sätt som med favoriter kan du snabbt se det innehåll du senast arbetade med oavsett var du är i Power BI-tjänsten, genom att välja pilen bredvid **Senaste** i navigeringsfönstret.

   ![Senaste utfällt](./media/end-user-experience/power-bi-flyout-recent.png)

    Öppna innehållet genom att välja det från den utfällbara menyn.

2. Ibland kanske du inte bara vill öppna det senaste innehållet utan visa information eller utföra andra åtgärder, som att visa insikter eller exportera till Excel. I dessa fall öppnar du fönstret **Senaste** genom att välja **Senaste** eller dess ikon i navigeringsfönstret. I det här exemplet har Power BI-användaren fler än en arbetsyta, så innehåll från alla arbetsytor kan finnas med i listan.

   ![Fönstret Senaste](./media/end-user-experience/power-bi-recent-action.png)

Läs mer i [Senaste i Power BI](end-user-recent.md)

### <a name="search-and-sort-content"></a>Söka efter och sortera innehåll
När du börjar använda Power BI-tjänsten har du bara några få innehållskomponenter. Men allteftersom dina kollegor börjar dela innehåll med dig och du börjar hämta appar så kan du få långa listor med innehåll. Det är då du inser att sökning och sortering är mycket användbart.

Sökning är tillgängligt från nästan alla delar av Power BI-tjänsten. Leta bara efter sökrutan eller förstoringsglaset.    
![förstoringsglasikon](./media/end-user-experience/power-bi-search-icon.png)

I sökfältet skriver du hela namnet, eller en del av det, för en instrumentpanel, rapport, arbetsbok eller ägare. Power BI söker igenom allt innehåll.

![söka efter en rapport](./media/end-user-experience/power-bi-search-field.png)

Det finns också många sätt att sortera innehåll. Hovra över kolumnrubriker och titta efter pilar som anger att kolumnen kan sorteras. Det finns vissa kolumner som inte kan sorteras. 

![pil bredvid kolumnrubriken Type](./media/end-user-experience/power-bi-sort-icon.png)

Du kan också leta efter sorteringskontrollen nära arbetsytans övre högra hörn. Välj om du vill sortera stigande eller fallande efter datum, namn eller ägare.  

![sortera innehåll](./media/end-user-experience/power-bi-sort-date.png)


Läs mer i [Power BI-navigering: söka efter och sortera](end-user-search-sort.md)

## <a name="power-bi-home"></a>Hem i Power BI
Vi ska avsluta den här snabbstarten där vi började, på sidan **Hem** i Power BI. 

![Hem-arbetsytan](./media/end-user-experience/power-bi-home-oldest.png)

På sidan Hem finns alla söknings- och sorteringsverktyg, navigeringsfönstret och en arbetsyta med *kort* som du kan välja för att öppna dina instrumentpaneler, rapporter och appar. Först kanske du inte har så många kort på Hem-arbetsytan, men det ändras när du börjar använda Power BI med dina kollegor. Hem-arbetsytan uppdateras också med rekommenderat innehåll och utbildningsresurser.

Mer information finns i [Hem-arbetsytan i Power BI](end-user-home.md)

## <a name="clean-up-resources"></a>Rensa resurser
När du har gått igenom den här snabbstarten kan du ta bort instrumentpanelen, rapporten och datamängden från exemplet om du vill.

1. Öppna Power BI-tjänsten (app.powerbi.com) och logga in.    
2. Öppna Hem-arbetsytan i Power BI, bläddra ned till **Arbetsytor** och välj *Sales and marketing*.      

3. Hovra över instrumentpanelen, rapporten eller datamängden och välj **Fler alternativ (...)**  > **Ta bort**. Upprepa tills du har tagit bort alla tre.

    ![ta bort instrumentpanel](./media/end-user-experience/power-bi-delete.png)



## <a name="next-steps"></a>Nästa steg

> [!div class="nextstepaction"]
> [Läsvyn i Power BI-tjänsten](end-user-reading-view.md)
