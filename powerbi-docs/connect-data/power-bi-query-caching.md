---
title: Cachelagring av frågor i Power BI Premium
description: Cachelagring av frågor i Power BI Premium
author: KesemSharabi
ms.author: kesharab
ms.reviewer: bhmerc
ms.service: powerbi
ms.subservice: powerbi-service
ms.topic: how-to
ms.date: 10/04/2019
LocalizationGroup: ''
ms.openlocfilehash: 03e9862a82cef0946bdb81767c659e6afb330fc9
ms.sourcegitcommit: eef4eee24695570ae3186b4d8d99660df16bf54c
ms.translationtype: HT
ms.contentlocale: sv-SE
ms.lasthandoff: 06/23/2020
ms.locfileid: "85219538"
---
# <a name="query-caching-in-power-bi-premiumembedded"></a>Cachelagring av frågor i Power BI Premium/Embedded

Organisationer med Power BI Premium eller Power BI Embedded kan dra nytta av *cachelagring av frågor* för att få snabbare rapporter som är associerade med en datamängd. Cachelagring av frågor instruerar Premium/Embedded-kapaciteten att använda sin lokala cachelagringstjänst för att bibehålla frågeresultat, så att den underliggande datakällan inte behöver beräkna dessa resultat.

> [!IMPORTANT]
> Cachelagring av frågor är endast tillgängligt i Power BI Premium och Power BI Embedded. Det är inte tillämpligt för LiveConnect-datauppsättningar som använder Azure Analysis Services eller SQL Server Analysis Services.

Cachelagrade frågeresultat är specifika för användar- och datauppsättningskontext och respekterar alltid säkerhetsregler. För närvarande utför tjänsten endast cachelagring av frågor för den första sidan som du hamnar på. Med andra ord cachelagras inte frågor när du interagerar med rapporten. Frågecachen respekterar [personliga bokmärken](../consumer/end-user-bookmarks.md#personal-bookmarks) och [beständiga filter](https://powerbi.microsoft.com/blog/announcing-persistent-filters-in-the-service/). Därmed cachelagras frågor som genereras av en anpassad rapport. [Paneler på instrumentpaneler](../create-reports/service-dashboard-tiles.md) som tillhandahålls av samma frågor drar också fördel när frågan har cachelagrats. Prestanda drar särskilt fördel när en datauppsättning används ofta och sällan behöver uppdateras. Cachelagring av frågor kan även minska belastningen på Premium/Embedded-kapaciteten genom att minska det totala antalet frågor.

Du styr funktionssättet för cachelagring av frågor på sidan **Inställningar** för datauppsättningen i Power BI-tjänsten. Det finns tre möjliga inställningar:

- **Kapacitetsstandard**: Cachelagring av frågor Av
- **Av**: Använd inte cachelagring av frågor för den här datauppsättningen.
- **På**: Använd cachelagring av frågor för den här datauppsättningen.

    ![Dialogrutan Cachelagring av frågor](media/power-bi-query-caching/power-bi-query-3-options.png)

## <a name="considerations-and-limitations"></a>Överväganden och begränsningar

- När du ändrar inställningar för cachelagring från **På** till **Av** tas alla frågeresultat för datauppsättningen som sparats tidigare bort från kapacitetscachen. Du kan inaktivera cachelagring explicit eller genom att återgå till inställningen Kapacitetsstandard som en administratör har ställt in på **Av**. Om du inaktiverar det kan det medföra en kort fördröjning nästa gång en rapport kör frågor mot den här datauppsättningen. Fördröjningen orsakas av att de rapportfrågorna körs på begäran och inte använder sparade resultat. Datauppsättningen som krävs kan dessutom behöva läsas in i minnet innan den kan användas för frågor.
- När frågesyntaxen uppdateras måste Power BI köra frågor mot de underliggande datamodellerna för att hämta de senaste resultaten. Om ett stort antal datamängder har cachelagring av frågor aktiverat och Premium/Embedded-kapaciteten är hårt belastad kan viss prestandaförsämring ske under cacheuppdatering. Försämringen beror på den ökade volymen av frågor som körs.

## <a name="next-steps"></a>Nästa steg

* [Vad är Power BI Premium?](../admin/service-premium-what-is.md)
* [Vad är Power BI Embedded i Azure?](../developer/embedded/azure-pbie-what-is-power-bi-embedded.md)
